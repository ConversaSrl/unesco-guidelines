---
permalink: it-guidelines-04-media.html
guidelines-section: "linee guida"
guidelines-background: "background-green@2x.jpg"
title: Utilizzare supporti appropriati e personalizzare le interfacce
summary: "Progettare soluzioni digitali per utenti poco alfabetizzati e poco qualificati significa usare un mix di supporti, metodi di input e approcci di interfaccia utente (UI) appropriati. Queste decisioni di progettazione sono guidate dalle capacità degli utenti e dal loro contesto tecnologico, inclusi ad esempio i dispositivi a cui hanno accesso, ciò che l'infrastruttura locale supporta e cosa possono acquistare."
guidelines-step: "04"
guidelines-next-step: "05"
guidelines-next-label: "Fornire con continuità formazione e supporto"
guidelines-next-link: it-guidelines-05-support.html
---


# Design inclusivo per tutti

Nell'ambito dell'obiettivo più ampio dell'inclusione digitale, l'UNESCO raccomanda di seguire le linee guida e gli standard di accessibilità nello sviluppo di soluzioni digitali. L'accessibilità influisce sia sui contenuti sia sull'interfaccia utente e va a beneficio delle persone che abbiano o meno una disabilità, comprese quelle con scarsa alfabetizzazione e i nuovi utenti (W3C, 2012). Le linee guida per l'informazione accessibile (Agenzia europea per le esigenze speciali e l'istruzione inclusiva, 2015) e varie linee guida dell'iniziativa per l'accessibilità del Web del W3C forniscono modi per creare soluzioni digitali più inclusive per tutti.

# Prendere in considerazione un mix di supporti e metodi di input per utenti scarsamente qualificati e poco alfabetizzati

Le interfacce utente e i contenuti delle soluzioni digitali sono generalmente presentati attraverso quattro tipi di media: testo, immagini, audio o video o in una combinazione di questi elementi. Ad esempio, SMS (short message service) o USSD (dati di servizio supplementari non strutturati) possono essere utilizzati per supporti di testo e risposta vocale interattiva (IVR) per un'interfaccia audio.
I metodi di input si basano generalmente sulla digitazione, il tocco o la voce, o di nuovo in una combinazione di questi.
Digitare su una tastiera alfanumerica per navigare in USSD o un menu IVR, o aprire un SMS, è molto comune tra soluzioni digitali per utenti scarsamente qualificati. Allo stesso tempo, nella UNESCO Landscape Review, le app risultano essere il canale di distribuzione più comune, e si evidenzia come gli strumenti che usano anche il touch siano sempre più utilizzati per supportare gli utenti scarsamente alfabetizzati e poco qualificati.
Quando si progetta una soluzione digitale si deve:

- **Garantire che la scelta dei media e del canale di consegna sia appropriato per tutti gli utenti finali**. Il servizio 3-2-1 in Zambia è stato inizialmente offerto solo via SMS, una decisione basata sulle statistiche ufficiali di alfabetizzazione del paese. Tuttavia, il team ha presto capito che la maggior parte delle donne che cercavano di raggiungere non erano in grado di leggere.

- **Considerare un mix di canali di distribuzione** per ampliare l’accesso e il coinvolgimento. Il 3-2-1 Service ora offre contenuti in una varietà di canali. IVR è il più importante e utile tra gli interlocutori con nessuna o scarsa alfabetizzazione. L'SMS è disponibile come mezzo per inviare porzioni di contenuto per coloro che possono leggere.

- **Mixare i media**, ad esempio l’accompagnamento di immagini e testi con video o audio, per aumentare le possibilità di coinvolgimento degli utenti. La stampa può essere un complemento efficace di media digitali e non dovrebbe essere trascurata. Inoltre è consigliabile offrire contenuti in più di una lingua, oltre alla lingua locale. Approcci come questi sono utili per rafforzare la comunicazione e l’interazione. Ad esempio, le opzioni di menu che sono presentate come immagini e lette ad alta voce dal dispositivo forniscono un valido supporto di navigazione per l’interazione dell'utente poco istruito.

**Assicurarsi che il metodo di input sia appropriato** al pubblico. La maggior parte delle applicazioni per smartphone e tablet consentono di toccare e digitare, offrendo un mix di input più ricco. L’input vocale, tradizionalmente difficile da implementare, è sempre più accessibile agli sviluppatori. Il potenziale per **sfruttare i progressi della voce**, presente nei servizi commerciali come Alexa di Amazon, è in aumento anche per la più ampia comunità di sviluppatori, sebbene nel breve termine le lingue supportate saranno limitate a quelle tradizionali.

**Sperimentare con modalità innovative**, come la tecnologia indossabile o lettori audio rinforzati, per aumentare potenzialmente le opportunità di interazione per gli utenti. Mentre la collana indossabile di Khushi Baby salva solo dati, la possibilità di utilizzare un dispositivo indossabile per interagire con altri utenti e smartphone è già diffusa a livello commerciale, un esempio è costituito dai bracciali per il fitness tracking.

L'UNESCO Landscape Review presenta una serie di funzionamenti per le soluzioni digitali, compresa la gamma di funzioni, canali di distribuzione, canali di accesso, opzioni dell’interfaccia utente, tipi di contenuto, opzioni di supporto e convenzioni per utenti scarsamente qualificati e con scarse competenze, che può rappresentare un utile punto di riferimento per sviluppare e classificare le soluzioni digitali.




# Progettare per la massima fruibilità di utenti poco qualificati e scarsamente alfabetizzati

In generale, seguire le migliori pratiche dell'interfaccia utente è utile per tutti gli utilizzatori, non solo quelli con scarse competenze e poco alfabetizzati. Dal 2012 circa c'è una tendenza verso interfacce più semplici e piatte, come si vede nei prodotti di aziende come Apple, Google e Microsoft (Anderton, n.d.).
Sulla base di questa tendenza, una serie di approcci progettuali possono supportare le interazioni digitali di utenti poco qualificati e scarsamente alfabetizzati:

- **Garantire la coerenza del design degli elementi**. Gli utenti che utilizzano raramente la tecnologia possono confondersi facilmente. Non ritrovare gli stessi elementi di design in tutte le schermate (ad esempio i pulsanti di navigazione) può aumentare la sfiducia circa le proprie capacità nell’usare un sistema.

- **Applicare supporti visivi** come icone di grandi dimensioni e la codifica a colori come supporto di memoria per mostrare relazioni tra categorie. La segnaletica visiva nelle soluzioni digitali può guidare gli utenti ai passaggi successivi o tornare da dove sono venuti. È preferibile non mostrare troppi elementi su una pagina o schermata.

- Progettare per un pubblico che si intimidisce facilmente significa che l'interfaccia utente deve **fornire un feedback costante** per rassicurare l’utilizzatore delle proprie azioni. Laddove viene riprodotto un contenuto, ad esempio nel caso di audio e video, la **velocità deve essere regolabile dall’utente**. Consentire agli utenti di mettere in pausa e ripetere i contenuti ne rende più semplice la fruizione e supporta la riflessione o la discussione.


- **Laddove possibile, ridurre al minimo le gerarchie di menu e offrire una navigazione lineare**. Gli utenti poco qualificati e scarsamente alfabetizzati non sempre si rendono conto che le barre di scorrimento portano a un maggior numero di contenuti nascosti. Ridurre al minimo l'insieme delle opzioni di menu e presentarle in una struttura piatta, ove possibile, è utile.

- L'usabilità si estende oltre l'interfaccia utente e quindi è importante progettare soluzioni che siano sensibili alle limitate risorse tecnologiche degli utenti. Questo significa **minimizzare il carico di dati** il ​​più possibile, consentendo **l'utilizzo offline** in modo che gli utenti possano scaricare/caricare dati quando è presente una connessione disponibile; e implementare un design responsive in modo che app e servizi funzionino su una gamma di dispositivi, compresi quelli di fascia bassa.


{% include case_studies_slideshow.html
id="usecase_slideshow2"
background-color="blue"

slide1_title="Progettazione per il particolare contesto degli utenti"
slide1_text="ABALOBI è una suite di applicazioni mobile che si rivolge ai piccoli pescatori - uomini e donne - delle comunità costiere sudafricane lungo le diverse fasi della catena di servizio, dal raccolto alle attività post-raccolta. Nel mettere a punto l'interfaccia utente (UI) e l'esperienza utente delle applicazioni mobile, un aspetto chiave del design che il team ha dovuto considerare è che i pescatori sudafricani lavorano in acque fredde e sviluppano calli pronunciati sulle mani. Il team ha tenuto conto di questa realtà tra i suoi utenti, scegliendo di passare a grandi caselle di controllo, frecce a discesa e altre icone cliccabili, caratteristiche dell'interfaccia più utilizzabili da coloro le cui dita hanno una sensibilità bassa."
slide1_link="https://en.unesco.org/themes/literacy-all/pearson-initiative/case-studies"
slide1_image="IMG_4aABALOBI.jpg"

%}

{% include linkbox.html
link="it-guidelines-05-support.html"
step="05"
eye="Next"
title="5. Fornire con continuità formazione e supporto"
background-image="background-pink@2x.jpg"
button-type="arrow"
%}
