---
permalink: it-guidelines-05-support.html
guidelines-section: "linee guida"
guidelines-background: "background-pink@2x.jpg"
title: Fornire con continuità formazione e supporto
summary: "Per utenti poco qualificati e scarsamente alfabetizzati anche le interazioni tecnologiche più semplici possono rappresentare una sfida. È fondamentale fornire formazione e supporto iniziali e continuativi a questi utenti quando incontrano le soluzioni digitali per la prima volta - processo di integrazione - e poi continuare a fornirgliele durante l'uso. Ad esempio, anche per il 3-2-1 Service, il cui sistema IVR richiede all'utente di ascoltare una gamma di opzioni e premere un numero per effettuare una selezione, si sono rese necessarie formazione e supporto. La formazione e il supporto possono essere forniti nella soluzione digitale stessa, così come offline, nella vita reale. Sensibilizzare la comunità e sfruttare la “rete umana” è essenziale per aumentare la diffusione delle soluzioni digitali."
guidelines-step: "05"
guidelines-next-step: "06"
guidelines-next-label: "Monitorare, misurare e migliorare costantemente."
guidelines-next-link: it-guidelines-06-monitor.html
---


# Prevedere durante la progettazione le attività di supporto


Un livello di supporto sempre attivo può essere integrato nelle app o nei servizi digitali in modo tale da non richiedere interventi umani:

- Fornire **supporto informativo** sotto forma di pagine di aiuto, domande frequenti, suggerimenti ed esercitazioni. Sempre più spesso le app che hanno nuove sezioni o nuovi utenti offrono sullo schermo animazioni e puntatori per spiegare come usare le varie funzionalità. Questo può essere particolarmente utile per utenti scarsamente qualificati e con scarse competenze. Il 3-2-1 Service sta testando un gioco per insegnare agli utenti principianti come funziona IVR prima di usarlo effettivamente.

- Fornire **supporto automatizzato**, come la correzione del testo, i suggerimenti o i completamenti automatici di parole inserite, caratteristiche che si trovano già negli smartphone. Tali elementi spesso usano l'intelligenza artificiale (AI), e tanto più sono utilizzati tanto più aumenta la loro capacità di fornire un supporto efficace.

- Utilizzare potenzialmente la recente aggiunta di **chatbot** in servizi di messaggistica istantanea come Facebook Messenger e Telegram, che forniscono il supporto automatizzato in modo più interattivo. Gli utenti che hanno alcune abilità di lettura e digitali possono trarre beneficio dal supporto fornito dalla conversazione.


# Massimizzare gli elementi umani nella formazione e nel supporto


 La formazione e il supporto fornito dai singoli individui dà un volto umano all'interazione tecnologica. Nei case study di UNESCO-Pearson, CHWs, volontari e team di progetto forniscono assistenza faccia a faccia agli utenti finali. 
 Per massimizzare l'elemento umano e per sensibilizzare e aumentare la consapevolezza e diffusione sono raccomandati i seguenti approcci:


 - **Fornire linee di assistenza** telefonica che gli utenti possano chiamare per il supporto. Chipatala cha pa Foni (CCPF), oggetto di un caso di studio di UNESCO-Pearson, collega le comunità rurali in Malawi con il sistema sanitario permettendo agli abitanti del villaggio di chiamare un servizio medico. Il settantacinque per cento delle chiamate sono risolte al telefono senza dover indirizzare il chiamante ad una effettiva struttura sanitaria, risparmiando tempi e costi associati al viaggio verso una clinica e alleviando conseguentemente l’onere delle strutture sanitarie.

 - **Sfruttare le reti umane esistenti** per il supporto tecnico e la sensibilizzazione. Molti dei progetti dei case study di UNESCO-Pearson funzionano attraverso reti di agenti esistenti o attingono a raggruppamenti ravvicinati che includono membri della famiglia. Ad esempio, quando la Rainforest Alliance ha lanciato la Farmer Training App per incoraggiare la sostenibilità nelle pratiche agricole in Guatemala, i figli degli agricoltori si sono fatti avanti come sostenitori della tecnologia insegnando ai loro genitori come navigare nell’applicazione. Incoraggiare utenti fidati e di riferimento a diventare i primi ad adottare una soluzione digitale e raccomandarla ai colleghi può essere un modo efficace per aumentare l'assorbimento.

 - **Sviluppare capacità di supporto locale**. Gli “infomediari”, già noti e attivi nella comunità, compresi i bibliotecari e il personale del centro comunitario, possono essere istruiti per fornire supporto tecnico nonché formazione sul posto.

 - Laddove si desideri modificare il comportamento degli utenti è spesso necessario un impegno costante. Altrettanto importante è la messaggistica che mette in realazione l'uso di prodotti e servizi digitali alle **aspirazioni e alle motivazioni degli utenti**. Nel caso dell'iniziativa Read to Kids a Nuova Delhi (Crane and Smith, 2018), il cui obiettivo era che i genitori e gli assistenti leggessero storie ai bambini dai loro telefoni cellulari, molti utenti hanno interrotto o ridotto l’utilizzo dell'app subito dopo la formazione iniziale. Hanno cominciato a usarlo regolarmente solo dopo un programma aggiuntivo di formazione basato su messaggistica, che collegava i vantaggi di leggere con le aspirazioni dei genitori.

 {% include case_studies_slideshow.html
 id="usecase_slideshow2"
 background-color="blue"

 slide1_title="Costruire capacità di supporto locale tra le risorse umane esistenti"
 slide1_text="Nano Ganesh è un sistema di controllo e monitoraggio remoto per pompe idrauliche agricole in India basato sul telefono cellulare. Spesso gli agricoltori rurali subiscono ritardi nei servizi di supporto delle pompe a causa delle limitate risorse disponibili. Ossian Agro, l'azienda produttrice di Nano Ganesh, ha quindi sviluppato una rete comunitaria di supporto formando tecnici locali in installazioni, riparazioni e supporto tecnico per ridurre l'effetto collo di bottiglia nella consegna del sistema. Inoltre, Ossian Agro usando supporti multimediali ha creato strumenti di orientamento, manuali e un supporti video in tempo reale nelle lingue locali per gli agricoltori e per le aziende agricole e tecnici.."

 slide1_link="http://en.unesco.org/themes/literacy-all/pearson-initiative/case-studies"
 slide1_image="IMG_5aNanoGanesh.jpg"

 slide2_title="Mobilitare la comunità per la partecipazione"
 slide2_text="Per Mobile Vaani, la partecipazione della comunità è essenziale per il successo della piattaforma mediatica. Al fine di aumentare l'adozione della soluzione digitale da parte della comunità, l'organizzazione ha sviluppato un modello di partecipazione che consiste in una rete di club locali, guidata da oltre 300 reporter della comunità e altri volontari interessati all'iniziativa Mobile Vaani. Questi gruppi sono formati alla creazione di contenuti partecipativi e sono responsabili dell'ampliamento della base utenti nelle loro regioni. I club supervisionano la garanzia di qualità dei loro fornitori di contenuti per garantire un'esperienza utente vivace e coinvolgente."

 slide2_link="http://en.unesco.org/themes/literacy-all/pearson-initiative/case-studies"
 slide2_image="IMG_5bMobileVaani.jpg"



 %}

 {% include linkbox.html
 link="it-guidelines-06-monitor.html"
 step="06"
 eye="Next"
 title="Monitorare, misurare e migliorare costantemente."
 background-image="background-purple@2x.jpg"
 button-type="arrow"
 %}
