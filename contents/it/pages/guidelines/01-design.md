---
permalink: it-guidelines-01-design.html
guidelines-section: "Linee Guida"
guidelines-background: "background-blue@2x.jpg"
title: "Progettare con gli utenti, concentrandosi su esigenze e contesti"
summary: "Per designer e sviluppatori di soluzioni per utenti con bassi livelli di competenze e di alfabetizzazione digitali, è fondamentale acquisire una conoscenza approfondita del target e seguire procedure consolidate, per progettare “insieme a loro” e non “per loro”, con una attenzione alla peculiarità delle sfide. Se le soluzioni digitali non sono guidate da reali esigenze e motivazioni degli utenti, e non sono appropriate ai contesti di questi, non saranno pertinenti, utilizzabili e utili."
guidelines-step: "01"
guidelines-next-step: "02"
guidelines-next-label: "Focus sulle capacità digitali degli utenti e sulle loro competenze."
guidelines-next-link: it-guidelines-02-focus.html
---


# Comprendere gli utenti e il loro ecosistema

Il primo passo per sviluppare delle soluzioni corrette è capire, nel migliore dei modi, quale sia “l’utente target” o meglio, nel caso di persone con bassa competenza e alfabetizzazione, quali siano i diversi “utenti target”. Sviluppare un senso di empatia per le loro esigenze può essere particolarmente impegnativo in quanto possono vivere in mondi completamente diversi, sia nella forma sia nella sostanza. Tuttavia, dato che le persone scarsamente qualificate e poco istruite sono sottoposte a svariati fattori di stress e vulnerabilità, diventa ancora più critico cercare di sviluppare empatia quando si progetta con loro.

Al di là delle caratteristiche generali, per capire a fondo chi sono i destinatari delle soluzioni digitali è necessario dedicare del tempo a conoscerli: la loro famiglia, la loro comunità e cultura di appartenenza; il contesto lavorativo; chi sono i leader e i punti di riferimento della comunità locale; i loro bisogni e le debolezze; le loro motivazioni e aspirazioni. Una migliore comprensione degli utenti finali può portare a progettare meglio le soluzioni. Fare le **domande giuste** aiuta a costruire un buon profilo degli utenti e dei loro ecosistemi, ad esempio:


## Domande guida sul destinatario finale

- Chi è **l'utente principale di destinazione**, cioè la persona a cui il servizio e le informazioni si rivolgono e con cui interagiscono? In una piattaforma digitale con più punti di ingresso il target user può essere più di una specifica **persona**. Ad esempio, la stessa soluzione digitale può inviare a una madre una serie di SMS sulla salute materna e consentire a un distretto sanitario di visualizzare il numero di messaggi inviati e che hanno ricevuto risposta in un determinato arco di tempo.

- Per ogni utente target, quali sono i dati **demografici**? Ad esempio, che livello di istruzione e alfabetizzazione hanno? Quali **tecnologie** e  **competenze digitali** possiedono? (l’argomento è trattato nella prossima linea guida).

- Quali sono le loro **esigenze** particolari e attualmente come vengono soddisfatte? Quali sono i **comportamenti e la routine quotidiana** per quanto riguarda particolari bisogni? Quali ostacoli affrontano e quali sono le fonti che utilizzano per informarsi e apprendere?

- Che cosa motiva la persona a cercare di soddisfare la propria esigenza? Quali sono i suoi **atteggiamenti e aspirazioni**? Ad esempio, un bambino potrebbe essere concentrato sull’obiettivo di finire la scuola, ma i genitori potrebbero volerlo veder studiare fino alla laurea. Comprendere la motivazione più importante – un lavoro professionale invece di un diploma di maturità - può essere molto utile per la progettazione di soluzioni digitali e campagne di patrocinio.






{% include case_studies_slideshow.html
id="usecase_slideshow1"
background-color="blue"

slide1_title="Creare un percorso di progettazione con l'utente"
slide1_text="Il progetto Khushi Baby prevede la distribuzione tra le comunità rurali indiane di una collana digitale indossabile, che utilizza la tecnologia mobile, utile sia per monitorare i dati relativi alla salute materna e infantile sia come supporto per gli operatori sanitari di comunità, spesso poco alfabetizzati e con scarse competenze digitali - e genera dati per le decisioni a livello distrettuale relative all'amministrazione sanitaria.

Il team di Khushi Baby è composto da studenti dell'Università di Yale negli Stati Uniti.
Per comprendere le esigenze e il contesto locale della soluzione, i membri del team hanno trascorso due mesi nelle zone rurali di Udaipur, in India, accompagnando gli operatori sanitari di comunità da un partner locale di sviluppo.

L'intero percorso di progettazione incentrato sull'utente è stato documentato e comprende risultati chiave provenienti da studi sul campo, prototipi cartacei e wireframe, primi progetti di soluzioni, feedback di test degli utenti e iterazioni continue delle soluzioni."
slide1_link="http://bit.Ly/khushibabydesign"
slide1_image="IMG_1aKhushiBaby.jpg"



slide2_title="Coinvolgere attivamente gli utenti nello sviluppo della soluzione"
slide2_text="MOPA è una piattaforma di reporting e monitoraggio cittadino per la raccolta dei rifiuti a Maputo, Mozambico, creata da UX Information Technologies e dal Consiglio Comunale di Maputo.

Sono stati organizzati quattro tipi di workshop per raccogliere informazioni sulla progettazione orientata all'utente, convalidare i sistemi di workflow e raccogliere idee per migliorare il servizio.

I workshop di approfondimento hanno aiutato ad analizzare il complesso sistema di gestione dei rifiuti solidi in città e i ruoli dei vari attori coinvolti.

I workshop di raccolta hanno evidenziato le risorse di dati funzionanti e le lacune da colmare per l'ottimizzazione del servizio. Questi workshop hanno portato ad una campagna di mappatura dei siti di raccolta dei rifiuti fisici a Maputo.

I workshop di validazione hanno testato le iterazioni di progettazione della piattaforma con un'enfasi sull'adeguatezza alle competenze della base di utenti prevista.

I workshop di eventi hanno promosso il prototipo MOPA in tutta Maputo al fine di attirare gli sviluppatori locali di software ad interessarsi all’ottimizzazione del software design e delle funzionalità."



slide2_link="https://en.unesco.org/themes/literacy-all/pearson-initiative/case-studies"
slide2_image="IMG_1bMOPA.jpg"



%}



## Domande guida sulle connessioni umane

- Chi sono gli utilizzatori **secondari che influenzano gli utenti**? In altre parole, da chi è circondato l’utente? Per le persone poco qualificate e particolarmente per coloro che hanno scarsa alfabetizzazione, è fondamentale individuare queste **connessioni umane**, individuando eventuali attori complementari che potrebbero essere di supporto ai destinatari principali e allo sviluppo di competenze.

- Poiché le persone poco alfabetizzate spesso si affidano agli altri per informazioni e aiuto nell'uso della tecnologia, è utile chiedersi **come usufruiscono di essa e dei testi scritti**. Con chi consumano contenuti e quale ruolo giocano gli “infomediari”?

- Chi **influenza il comportamento**? Ad esempio, un marito potrebbe filtrare le informazioni destinate alla moglie o il leader di una comunità potrebbe tenere dei corsi sull’utilizzo del digitale. 

- Chi sono le **persone e gli attori** che godono di fiducia nella comunità? Chi altro oltre agli utenti dev’essere considerato per la comprensione e la progettazione della soluzione?


## Domande guida sull'influenza ambientale


- Quali sono i **fattori che influenzano**, ad esempio, l'uso della tecnologia, i flussi di informazioni e le attività quotidiane? Possono essere le tradizioni e i costumi, la cultura, le norme sociali, l'ambiente (urbano o rurale), le infrastrutture tecnologiche e l'economia.


Rispondere a queste domande implica ricerche significative, alcune delle quali possono essere fatte virtualmente e altre sul campo, come si vedrà in seguito.




# Seguire le migliori pratiche di progettazione centrate sull'utente

Ci sono molti strumenti e pratiche per rispondere alle domande precedenti e progettare davvero insieme agli utenti. Un principio fondamentale è porre l’utilizzatore al centro del processo di progettazione: questo è un approccio allo sviluppo di soluzioni digitali guidate dalle esigenze, dalle capacità e dal contesto degli utenti.
Nella ricerca è necessario coinvolgere l’ampia rete umana intorno agli utenti destinatari, ad esempio mariti o mogli, operatori sanitari, leader di comunità o colleghi e superiori. In ultima analisi, tutte le ricerche dovrebbero fare chiarezza sulla natura e la portata delle necessità o dei problemi da affrontare.
Le seguenti attività consigliate, per lo più intraprese con gli utenti finali, sono alla base di una buona progettazione incentrata sull'utente.

- **Condurre ricerche a tavolino** per approfondire la comprensione degli utenti e del loro contesto. Ad esempio, tener conto dei tassi di alfabetizzazione e delle statistiche sull'utilizzo della telefonia mobile a livello nazionale.

- **Creare delle personas**, cioè caratterizzazioni fittizie che catturano, in modo relazionale, gli attributi chiave - come la demografia, la conoscenza, gli atteggiamenti, le pratiche e le motivazioni - degli utenti target.

- **Disegnare una mappa dell'esperienza dell'utente** delle attività e dei processi end-to-end per mostrare l'insieme completo dei passi e dei possibili percorsi per raggiungere un particolare risultato. Una mappa del percorso dell'utente è utile per evidenziare i punti deboli, le barriere e le opportunità. La mappa restituisce informazioni non solo su ciò che diventerà la soluzione digitale, ma anche su questioni correlate, come ad esempio il processo di onboarding dell'utente.

- **Sviluppare possibili scenari** per i momenti chiave del percorso dell'utente, che dettaglino le esigenze specifiche in “narrazioni” chiare e orientate all'azione. Queste descrivono semplicemente ciò che gli utenti devono fare e perché. È fondamentale che le storie scritte dal team di sviluppo della soluzione siano poi convalidate da una ricerca sugli utenti al fine di garantirne la coerenza con la realtà.

- **Mappare l'ecosistema** per identificare e comprendere tutti gli stakeholder e i fattori che devono essere considerati per progettare le soluzioni. Il coinvolgimento della comunità è fondamentale per creare la mappa dell'ecosistema.

- **Progettare prototipi di livello elementare, e solo in seguito aumentarne il dettaglio** della soluzione digitale. Se i wireframe di basso livello e i prototipi di carta possono mancare di dettagli particolareggiati, hanno però il vantaggio di essere economici e di poter essere collaudati e testati rapidamente senza disperdere energie sull'estetica. Consentono inoltre agli sviluppatori di ottenere un feedback preliminare sull’interfaccia utente generale, compreso il flusso di navigazione e la lingua, per capire se vi sia coerenza con i modelli mentali degli utenti. I prototipi si prestano poi a stimolare discussioni con gli utenti per comprendere meglio i problemi legati allo sviluppo delle soluzioni.

- **Test dei contenuti**, componente fondamentale del processo di progettazione - descritto in seguito nella prossima linea-guida.

Un principio chiave della progettazione incentrata sull'utente è l'iterazione. Sulla base di conoscenze e ricerche iniziali, si sviluppano prototipi su cui gli utenti tentano di fornire un feedback. Il design si adatta di conseguenza e il processo si ripete fino a quando si trova una soluzione che soddisfi sufficientemente le esigenze dell'utente. Un approccio incrementale di questo tipo è la chiave per rimanere su brevi loop di progettazione-test-regolazione e validazione finale.



# Le sfide durante la progettazione per gli utenti poco qualificati e alfabetizzati

Le valutazioni sui consumatori, così come sui loro processi di comprensione e sul loro ecosistema, comportano il contatto diretto con gli utenti destinatari. Interviste, osservazioni e test sono attività regolari, ma i partecipanti possono sentirsi a disagio percependosi come oggetto dello studio e non comprendendo che il test è invece strumentale alla realizzazione della soluzione digitale. 
 Per utenti scarsamente qualificati e con basse competenze queste attività di test possono risultare intimidatorie. Il rischio è che i feedback, fondamentali per la progettazione di soluzioni appropriate, possano essere limitati. Inoltre, gli sviluppatori di soluzioni digitali e le agenzie di sviluppo di solito non provengono dalle comunità con cui lavorano, e questo aspetto complica ulteriormente l'esperienza. Di seguito è riportata una sintesi delle sfide comuni che sono state riscontrare in anni di ricerca, con alcune tecniche suggerite per affrontarle. (Thies, 2015).

- Spesso i ricercatori vengono percepiti, dalle persone studiate, come aventi uno status sociale più elevato e inoltre sono visti come i creatori degli strumenti digitali, compresi i telefoni cellulari, anche quando questo non è vero. Di conseguenza, le persone con scarsa alfabetizzazione sono particolarmente inclini a dare **risposte parziali**. Cioè, quando gli viene posta una domanda rispondono con quello che pensano l'intervistatore voglia sentire e non forniscono un’opinione sincera.

- I ricercatori spesso non parlano la stessa lingua degli utenti con cui lavorano e si avvalgono di interpreti e facilitatori locali per fornire assistenza. Se questi non sono adeguatamente formati, tuttavia, spesso il senso delle risposte degli utenti può **perdersi nella traduzione**. Inoltre, usando un interprete, la parzialità o la distorsione della risposta sullo strumento digitale aumenta di cinque volte (Dell et al., 2012).

- Per conoscere veramente gli utenti destinatari e creare un rapporto di fiducia è necessario immergersi nella loro comunità. Naturalmente questo non è facile: la **distanza sociale** tra i ricercatori e i partecipanti e i **vincoli di tempo e budget** potrebbero non consentire tale investimento.

- Le persone scarsamente alfabetizzate e con basso reddito vivono spesso in aree densamente popolate, specialmente nelle città, rendendo **difficile effettuare osservazioni senza distrazioni**. Anche a casa, la presenza di alcuni membri della famiglia può influenzare le risposte dei partecipanti.


Per superare alcune di queste sfide, i ricercatori possono:
- **Lavorare attraverso intermediari di fiducia**, come le organizzazioni locali senza scopo di lucro presenti nella comunità dove il personale parla la lingua locale.

- **Fornire sufficiente formazione** e briefing ai facilitatori locali.

- Ove possibile, **condurre studi sul campo in contesti familiari agli intervistati ma neutrali e privi di distrazioni** in cui i partecipanti possano sentirsi più liberi di fornire risposte sincere.





{% include linkbox.html
link="it-guidelines-02-focus.html"
step="02"
eye="Successivo"
title="Focus sulle capacità digitali degli utenti e sulle loro competenze"
background-image="background-yellow@2x.jpg"
button-type="arrow"
%}
