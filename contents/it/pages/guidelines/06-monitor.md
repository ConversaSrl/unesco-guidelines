---
permalink: it-guidelines-06-monitor.html
guidelines-section: "linee guida"
guidelines-background: "background-purple@2x.jpg"
title: Monitorare, misurare e migliorare costantemente
summary: "Con le soluzioni digitali è possibile monitorare costantemente l'attività dell'utente, il consumo e la creazione di contenuti. L'analisi dei dati di utilizzo è fondamentale per gestire un sistema efficace. Può indicare se gli obiettivi del progetto e dell'utente siano stati raggiunti e, in caso contrario, suggerire dove possono essere necessarie modifiche. In un approccio di sviluppo iterativo, l'utilizzo di dati e l'analisi informano sul miglioramento del sistema.
I dati raccolti devono essere adeguati e monitorati in modo sicuro e responsabile."
guidelines-step: "06"
# guidelines-next-step: "Conclusion"
# guidelines-next-label: "Conclusion"
# guidelines-next-link: en-conclusion-00-home.html
---


# Accertarsi che siano raccolti dati adeguati e che siano monitorati in modo sicuro e responsabile

Ove possibile, è ideale creare profili utente – di individui e/o gruppi segmentati – per capire se la soluzione digitale soddisfi o meno le loro esigenze, nonché se stia rispondendo agli obiettivi del progetto. Definire le regole per raccogliere e analizzare i dati in modo responsabile è fondamentale per la tutela degli utenti e dell'organizzazione stessa.

- **Determinare i dati appropriati da raccogliere**. Non tutti i dati possibili dovrebbero essere raccolti in quanto ciò può sovraccaricare il sistema, spesso questo grava sugli utenti con compiti aggiuntivi e aumenta il rischio di violazione della privacy. I dati da raccogliere dovrebbero essere determinati dagli obiettivi e dalle metriche di successo per la soluzione digitale e il progetto nel suo insieme, controbilanciati dalla convenienza e privacy dell'utente.

- **Garantire molteplici "viste" di monitoraggio della soluzione digitale**. Ad esempio, il GSMA (2017a) raccomanda di avere: 1) una vista utente, per capire come essi interagiscono con la soluzione digitale nel suo complesso; 2) una vista del contenuto, per determinare ad esempio quale è più accessibile e quale è abbandonato a metà della visione; 3) una vista di servizio, che può mostrare il diverso comportamento dei vari utenti, il modo in cui viaggiano attraverso la soluzione digitale, o il punto in cui la abbandonano quando incontrano degli ostacoli. Sulla base di tali viste, il GSMA ha rilevato che gli utenti maschili e femminili del Servizio 3-2-1 in Madagascar seguono percorsi utente molto diversi, con preferenze di contenuto e punti di drop-off (dove l’esperienza digitale dell’utente viene scoraggiata e si interrompe) differenti.

- **Garantire privacy, sicurezza e responsabilità nella gestione dei dati**. È fondamentale che vengano seguite le pratiche (Nazioni Unite, 2014) per proteggere i dati raccolti sugli utenti e per essere completamente trasparenti a riguardo degli usi previsti. Soprattutto gli utenti poco qualificati e scarsamente alfabetizzati possono avere difficoltà a comprendere il processo e le implicazioni del consenso all'utilizzo dei propri dati. È necessario dedicare loro del tempo per spiegargli la logica e le conseguenze che ne derivano.


- **Utilizzare algoritmi che siano verificabili**. Qualunque organizzazione che conduca le analisi dei dati deve assicurare che questi e le relative elaborazioni siano aperte al pubblico. Naturalmente questo dev’essere fatto in modo da non pregiudicare la privacy degli utenti. Inoltre, l'organizzazione deve spiegare agli utenti finali - in modo facilmente comprensibile - la fonte dei dati, la logica dell'analisi fatta e i risultati.

- **Completare i dati raccolti automaticamente con feedback umano**. I dati raccolti automaticamente potrebbero non prendere in considerazione tutte le esigenze, le preoccupazioni o le opinioni degli utenti finali. La ricerca faccia a faccia – ad esempio attraverso focus group e interviste – è molto importante per salvaguardare l’elemento umano nel processo di monitoraggio e contribuire ad un quadro più completo dell’utilizzo. Dati come genere e livello di istruzione possono essere acquisiti di persona con la registrazione degli utenti. In molti casi studio dell'UNESCO-Pearson l'incontro degli intermediari con gli utenti finali fornisce ulteriori opportunità per la raccolta dei dati.



# Includere tutte le parti interessate nell'analisi dei dati

I dati non sono rilevanti solo per gli sviluppatori della soluzione digitale mentre le gestiscono e le migliorano, ma possono essere presentati agli utenti reali, dai rifugiati ai funzionari del governo, perché possano utilizzarli ad esempio per migliorare le attività di sostentamento. Si raccomandano le seguenti attività:

- **Mappare e soddisfare le esigenze di tutti gli stakeholder interessati dall'utente**. Diversi gruppi di utenti hanno differenti ruoli nella produzione e fornitura di dati, cosi come diverse necessità di informazione. Khushi Baby fornisce un buon esempio di come vengono raccolti, aggregati e analizzati i dati lungo la catena di interazione degli utenti per supportare efficacemente i processi decisionali a livello distrettuale in relazione all'amministrazione sanitaria. Le madri e gli operatori sanitari partecipano attivamente, e in tempo reale, alla generazione dei dati poi usati per interventi sulla programmazione e sulla policy. A loro volta, beneficiano dell'analisi dei dati, che informa sul trattamento che ricevono o amministrano. Ognuno dei tre gruppi di utenti - madri, operatori sanitari comunitari e funzionari distrettuali - si interfacciano alla soluzione digitale con lo strumento tecnologico più adatto alle loro capacità: rispettivamente collane indossabili per la raccolta dati, app di raccolta dati mobili e web dashboard.

- **Sfruttare la generazione di big data da parte degli utenti finali per il supporto settoriale**. Il fatto che gli utenti finali siano poco qualificati e scarsamente alfabetizzati e si interfaccino con soluzioni spesso molto semplici, non esclude la possibilità di raccolta di dati e di analisi complesse da parte dei fornitori di servizi, come nel caso delle Crop-Specific Mobile Apps.

- **Garantire il controllo di qualità quando i generatori di dati sono utenti scarsamente qualificati**. È necessario adottare misure per garantire che, quando utenti poco qualificati e scarsamente alfabetizzati generano dati o utilizzano un sistema a vantaggio di altri, vi sia un controllo di qualità sufficiente a proteggere gli utilizzatori e i loro beneficiari. Tale verifica può avvenire offline, ad esempio attraverso intermediari, o essere automatizzato, come con hearScreen™.


{% include case_studies_slideshow.html
id="usecase_slideshow2"
background-color="blue"

slide1_title="Analizzare i big data a supporto degli interventi di settore"
slide1_text="Monitorando l'utilizzo delle Crop Specific Mobile Apps nell'India rurale, l'azienda produttrice può identificare in quali distretti gli agricoltori abbiano bisogno di differenziare le loro colture, dove lo stanno già facendo evidenziando il bisogno di una guida, e dove è probabile che si verifichino nuove epidemie.
Tali dati di utilizzo possono essere inviati al server cloud via SMS, se necessario, per garantire la raccolta anche nei distretti a bassa connettività. Gli agricoltori diventano così ricche fonti di dati per gli interventi governativi attivati a livello distrettuale o statale. La raccolta, l'analisi e la trasmissione dei dati crea un potenziale flusso di entrate per il fornitore della soluzione."
slide1_link="https://en.unesco.org/themes/literacy-all/pearson-initiative/case-studies"
slide1_image="IMG_6aCropSpecificMobileApps.jpg"

slide2_title="Automatizzare il controllo della qualità, dell’uso e della generazione di dati"
slide2_text="Nella maggior parte dei paesi in via di sviluppo c'è una carenza di professionisti formati per garantire che bambini e adulti ricevano test per monitorare i problemi di udito. hearScreen™ è un'applicazione che permette a chiunque, anche con una formazione molto limitata, di poter condurre test uditivi semplicemente con un set di cuffie. Per creare un indice di qualità degli screener individuali (le persone che somministrano il test) vengono inviati dei falsi positivi e tracciati per vedere se siano registrati come risposte corrette da parte del paziente. L'indice funge da misura per il controllo di qualità e i report di sistema informano i supervisori sugli screener che necessitano di ulteriore formazione."
slide2_link="https://en.unesco.org/themes/literacy-all/pearson-initiative/case-studies"
slide2_image="IMG_6bHearScreen.jpg"


%}
