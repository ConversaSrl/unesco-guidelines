---
permalink: it-guidelines-02-focus.html
guidelines-section: "linee guida"
guidelines-background: "background-yellow@2x.jpg"
title: Focus sulle capacità digitali degli utenti e sulle loro competenze.
summary: "Secondo i Principi per lo Sviluppo Digitale, la comprensione dei livelli di accesso e di comfort degli utenti con la tecnologia è fondamentale per progettare soluzioni appropriate per loro. L'UNESCO ritiene che gli sforzi in tal senso non siano stati finora sufficientemente approfonditi. Nel contesto di una crescente necessità di capacità e competenze digitali, e riconoscendo che la loro mancanza costituisce un ostacolo principale all'inclusione digitale, l'approccio allo sviluppo e le capacità di misurazione devono essere più rigorose. Per ottenere una maggior efficacia, l'UNESCO consiglia di supportare l'avanzamento di capacità e di competenze digitali degli utenti attraverso l'analisi comparativa e il monitoraggio."
guidelines-step: "02"
guidelines-next-step: "03"
guidelines-next-label: "Garantire un contenuto chiaro e rilevante"
guidelines-next-link: it-guidelines-03-content.html
---


# Supportare lo sviluppo delle capacità e competenze digitali degli utenti

Le soluzioni digitali devono essere progettate intorno agli utenti tenendo conto delle loro competenze, principalmente del livello di alfabetizzazione, della conoscenza della matematica e delle capacità digitali. Dal momento che le capacità sono sviluppate attraverso l'uso di strumenti digitali, è consigliabile progettare concrete opportunità di apprendimento nella soluzione: sia a livello di interfaccia utente (UI) sia di contenuto, in modo da massimizzare l'efficacia dell'apprendimento.
In questo senso l'ideale è pensare alle persone non come utenti, ma come degli studenti.
Le azioni consigliate includono:


- Dove è possibile, progettare per gli utenti **percorsi di apprendimento flessibili**. Differenti percorsi d'apprendimento devono offrire nella fase iniziale facilità nell’avvicinamento alla tecnologia, per poi condurre gradualmente l’utilizzatore a livelli più complessi di contenuto e interazioni. Ѐ importante fornire frequenti feedback per dimostrare agli utenti i loro progressi e l’aumento della padronanza tecnica.

- Dove possibile, creare **contenuti a carattere pedagogico**. Termini e linguaggio dovrebbero educare gli utenti, in modo strutturato, definendo una transazione morbida per il passaggio da concetti più semplici a concetti più complessi e dettagliati. In questo modo il contenuto si sviluppa progressivamente su sé stesso. Valutazioni esplicite o implicite, opportunamente progettate, aiutano a valutare costantemente il livello di comprensione dell'utente durante il percorso di apprendimento.

- **Stabilire gli obiettivi per lo sviluppo delle capacità digitali e dell’alfabetizzazione**. Molte iniziative di sviluppo definiscono a priori obiettivi di impatto, ad esempio aiutare l’evoluzione verso pratiche agricole sostenibili in una zona specifica o sostenere l'istruzione dei figli di rifugiati ottenendo come risultato un incremento delle iscrizioni a scuola. Allo stesso modo, gli obiettivi possono essere stabiliti per migliorare le capacità digitali e di alfabetizzazione. Stabilire questi obiettivi, che potrebbero allinearsi con i punti chiave lungo il percorso di apprendimento o in successive valutazioni, focalizzerà gli sforzi nella direzione dello sviluppo delle competenze dell'utente.

- L’UNESCO sta sviluppando un [_Digital Literacy Global Framework_](https://gemreportunesco.wordpress.com/2018/03/19/a-global-framework-to-measure-digital-literacy/) per il monitoraggio, la valutazione e la crescita dell'alfabetizzazione digitale che sia sensibile ai diversi contesti di sviluppo. Offre una metodologia di mappatura dei percorsi che è utile per definire e gestire gli obiettivi di alfabetizzazione digitale. Più in generale, il [_Digital Skills Toolkit_](https://www.decentjobsforyouth.org/wordpress/wp-content/uploads/2018/04/Digital-Skills-Toolkit.pdf) di ITU fornisce informazioni pratiche ed esempi per migliorare le politiche digitali e programmi di sviluppo delle capacità.

- Offrire **contenuti nella lingua locale** degli utenti. La predominanza di poche lingue, come l’inglese, e la scarsità di diffusione di lingue minori anche se parlate da milioni di persone è una delle principali ragioni dell’esclusione digitale. Utilizzare un servizio digitale è molto più attraente e fattibile quando è possibile farlo nella propria lingua. Fornire un punto d’appoggio nella lingua dei destinatari è una leva importante per stimolare l’utilizzo digitale e lo sviluppo delle capacità.

# Confrontare e monitorare le abilità e le competenze digitali degli utenti

L'UNESCO raccomanda di misurare e confrontare le capacità e le competenze digitali degli utenti destinatari. Ciò consente alle app e ai servizi di soddisfare gli utenti e di stabilire un punto di partenza da cui poter misurare il miglioramento delle capacità. Con l'uso continuo di tecnologie digitali le capacità migliorano, il che può motivare gli utenti a utilizzare maggiormente la tecnologia. Con un approccio di sviluppo iterativo, i miglioramenti degli utilizzatori hanno dirette implicazioni nella riprogettazione e nel miglioramento della soluzione digitale, definendo un percorso di evoluzione continuo, degli strumenti e della loro efficacia.
Le capacità necessarie agli utenti di soluzioni digitali sono misurabili su dimensioni diverse, queste possono permettere di “classificare” tutti i diversi utilizzatori.

![image description](/images/spectrum.jpg)


Alcune strategie per valutare i livelli di capacità dell’utente:

- **Utilizzare un quadro nazionale o regionale stabilito per mappare le capacità e le competenze digitali** del gruppo di utenti destinatari. Questo dovrebbe idealmente essere nella lingua locale, riferendosi al contesto del luogo ed alle sue specificità. Ad esempio nell’ “UNESCO Landscape Review the DigComp2.1” è stato utilizzato come riferimento “The Digital Competence Framework for Citizens” (Commissione europea, 2017). Sviluppato dalla Commissione europea, fornisce un riferimento comune su come descrivere le aree chiave di competenza digitale e i livelli di capacità tra i cittadini europei.  Il Progetto di “Digital Literacy Global dell'UNESCO Framework” offre uno strumento globale, mentre un altro esempio di specializzazione è il  [_Basic Digital Skills Framework_](https://www.tpdegrees.com/tech-partnership-legacy/) sviluppato nel Regno Unito e per il Regno Unito.

- **Raccogliere e analizzare** i dati di utilizzo rilevanti per monitorare lo sviluppo delle capacità. Ad esempio, se un utente col tempo utilizza con successo funzionalità più sofisticate, o accede ai testi dopo aver scelto inizialmente solo contenuti audio, questo può indicare un aumento delle capacità digitali e/o di alfabetizzazione. Monitorare lo sviluppo delle capacità in questo modo non deve essere un compito oneroso, a condizione che il sistema sia stato progettato bene fin dall’inizio, ad esempio può essere necessario richiedere agli utenti di registrarsi per personalizzare l'esperienza. Questo aggiunge un livello di complessità per il fruitore, ma offre anche l'opportunità di fornire una visione su misura all’utente della soluzione digitale.

- **Effettuare test pre e post utilizzo**, come nel caso di Medic Mobile. Questi risultati possono integrare i dati di utilizzo per tracciare un quadro più completo di ciascun utente.

{% include case_studies_slideshow.html
id="usecase_slideshow1"
background-color="blue"

slide1_title="Il benchmarking fornisce informazioni sulla formazione e il supporto di squadra."
slide1_text="Nella sua ricerca, l'UNESCO non ha trovato molti esempi di benchmarking delle capacità e delle competenze. Un progetto che lo fa è Medic Mobile, un sistema mobile integrato per  gli operatori sanitari che, tracciando le loro attività, possono ottenere migliori risultati nella cura della salute materna e neonatale. Nel Nepal rurale, questi operatori hanno bisogno di una formazione iniziale e continua.
Medic Mobile esegue regolarmente test di capacità pre- e post-formazione. I risultati di test condotti su 500 operatori sanitari di comunità hanno mostrato che i miglioramenti più sensibili avvengono quando si affrontano operazioni complesse con i telefoni cellulari: per esempio è aumentata del 40-45% la capacità di usare gli SMS, come il recupero di messaggi specifici, e l'accesso alla posta in entrata.
Attraverso il benchmarking degli utenti prima e dopo la formazione, Medic Mobile è in grado di monitorare lo sviluppo del progetto. Ciò fornisce informazioni anche sulla prassi di affiancare un CHWs a basso livello di alfabetizzazione con CHWs ad alto livello di alfabetizzazione, per fornire un supporto tra pari.
"

slide1_link="https://en.unesco.org/themes/literacy-all/pearson-initiative/case-studies"
slide1_image="IMG_2aMedicMobile.jpg"

%}

{% include linkbox.html
link="it-guidelines-03-content.html"
step="03"
eye="Next"
title="Garantire un contenuto chiaro e rilevante"
background-image="background-red@2x.jpg"
button-type="arrow"
%}
