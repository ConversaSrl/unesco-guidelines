---
permalink: it-guidelines-03-content.html
guidelines-section: "linee guida"
guidelines-background: "background-red@2x.jpg"
title: Garantire un contenuto chiaro e rilevante 
summary: "Identificare le esigenze di informazione degli utenti destinatari durante gli studi su questi è importante, perché permette di creare contenuti comprensibili, pertinenti e proposti in una forma facilmente fruibile, superando così uno dei maggiori ostacoli all'inclusione digitale: la mancanza di interesse per l’utilizzo di prodotti digitali. Lo sviluppo del contenuto deve basarsi su una strategia ben definita e, soprattutto, includere test rigorosi. In generale, i contenuti funzionano meglio se percepiti come semplici e affidabili; la creazione condivisa con degli utenti può essere di aiuto in tal senso. Il contenuto dovrebbe anche essere progettato per un uso digitale di gruppo o mediato."
guidelines-step: "03"
guidelines-next-step: "04"
guidelines-next-label: "Utilizzare supporti appropriati e personalizzare le interfacce"
guidelines-next-link: it-guidelines-04-media.html
---


# Sviluppare una strategia di contenuto per soddisfare le esigenze degli utenti

Una strategia di sviluppo dei contenuti dovrebbe comprendere un processo ampio e iterativo. Basandosi su una profonda comprensione delle esigenze di informazione degli utenti e del loro contesto locale, il processo può comprendere lo storyboarding, il pre-testing dei contenuti pilota, l'affinamento dei contenuti, la consegna, il monitoraggio e l'aggiornamento continuo. Il contenuto non dovrebbe essere creato solo una volta e pubblicato senza tenere traccia della sua distribuzione e consumo, o senza opportuni dispositivi per rivederlo e migliorarlo continuamente.
Gli elementi importanti per una strategia di sviluppo del contenuto per utenti poco qualificati e scarsamente alfabetizzati, includono:

- **Segmentare pubblici diversi**, ove necessario, poiché ogni gruppo può avere esigenze informative, preferenze e livelli di capacità differenti. Ad esempio, i contenuti sulla salute possono essere indirizzati contemporaneamente a madri e padri se ogni messaggio è presentato in modo appropriato.

- **Definire chiaramente lo scopo del contenuto**, in base all'obiettivo, che sia semplicemente per informare o per cambiare un comportamento. Lo scopo modifica il contenuto stesso e il modo in cui è consegnato. Per esempio, per cambiare il comportamento delle madri che vivono in zone rurali per far sì che vaccinino i propri figli, è importante la presenza di call to action nei messaggi che ricevono.

- **Individuare gli stakeholder coinvolti nello sviluppo dei contenuti**, ciò include gli effettivi creatori e coloro che possono validarli - come ad esempio funzionari della salute o addetti alle pratiche agricole - e un gruppo rappresentativo di utenti finali per testarli. Affinché il contenuto sia anche di natura pedagogica, dovrebbe essere coinvolto un educatore nel processo di creazione.


- **Sviluppare i contenuti** insieme agli utenti finali per assicurarsi che siano comprensibili e appropriati al contesto, e testarne le prime versioni.

- **Verificare** che il contenuto sia **consegnato** in modo ottimale, in termini di **formato, canali e strumenti di distribuzione**  (ad esempio audio e/o testo) e in quale **stile**. Anche il **volume dei contenuti** disponibili dovrebbe essere valutato, in quanto gli utenti poco qualificati e scarsamente alfabetizzati possono essere facilmente sopraffatti da troppe informazioni. Ѐ importante stabilire anche la **frequenza** di consegna, in quanto certi momenti del giorno o della settimana consentono una migliore ricezione da parte degli utenti.


- **Stabilire come monitorare** la distribuzione e il consumo dei contenuti. I modi di tracciare il contenuto o di sollecitare il feedback degli utenti dovrebbero essere sviluppati fin dall'inizio. E ancora più importante, le revisioni dei testi dovrebbero essere fatte seguendo sempre lo stesso rigoroso processo. 


{% include case_studies_slideshow.html
id="usecase_slideshow1"
background-color="blue"

slide1_title="Il volume, il posizionamento e il formato dei messaggi influenzano la diffusione dei contenuti."
slide1_text="Il Talking Book, un lettore e registratore audio molto resistente di Amplio (ex Literacy Bridge), offre informazioni sull'agricoltura e sui mezzi di sussistenza alle comunità rurali di quattro paesi africani.
Attraverso il Focus Group con il pubblico di riferimento, è stato stabilito che essi preferiscono meno contenuti per volta, ma che questi siano aggiornati regolarmente.
Raccogliendo i dati su quali contenuti vengono riprodotti di più, Amplio ha scoperto che i messaggi iniziali in una categoria di contenuti vengono riprodotti più frequentemente dei messaggi successivi. Anche i contenuti creativi come canzoni e drammi ricevono maggiore attenzione rispetto alle conferenze.
In seguito a questi risultati, solo cinque o sei messaggi per categoria di contenuto vengono caricati sul dispositivo in una sola volta e il contenuto viene aggiornato ogni tre mesi. In questo modo si evita il sovraccarico di informazioni. Inoltre, i messaggi più importanti per una determinata categoria sono riportati nelle prime tre posizioni dell'elenco."

slide1_link="https://en.unesco.org/themes/literacy-all/pearson-initiative/case-studies"
slide1_image="IMG_3aTalkingBook,.jpg"


slide2_title="I test costanti rivelano lo stile più appropriato per il contenuto"
slide2_text="Il servizio 3-2-1 Service di Human Network International (HNI) e Viamo è un servizio in lingua locale che fornisce un accesso on-demand alle informazioni sui mezzi di sussistenza in quattordici paesi, via audio e testo.
Nell'ambito dei test di stile del messaggio, si effettuano sessioni di ricerca per valutare gli elementi più funzionali di un determinato paese. Ad esempio, due diversi messaggi possono essere testati per determinare quale tra un monologo o un dialogo sia più adatto al pubblico destinatario:
Monologo: Leggere libri ad alta voce ai bambini aiuta lo sviluppo del vocabolario e le capacità di comprensione, oltre a stimolare associazioni positive con la lettura.
oppure
Dialogo (parlano due persone diverse):
R: Leggere libri ad alta voce ai bambini è importante.
B: Perché è importante leggere ai bambini?
A: Perché aiuta lo sviluppo del vocabolario e le capacità di comprensione.
B: Davvero?
A: Sì, e stimola anche associazioni positive con la lettura."

slide2_link="https://en.unesco.org/themes/literacy-all/pearson-initiative/case-studies"
slide2_image="IMG_3bThe3-2-1.jpg"

%}





#  Creare contenuti semplici, chiari e affidabili

Creare contenuti che risultino comprensibili per la loro semplicità, ma abbastanza ricchi da informare, cambiare comportamenti ed educare, è una sfida. Inoltre, il contenuto dev’essere affidabile e riconoscibile dal pubblico. Anche se ogni gruppo di pubblico è diverso, una serie di linee guida generali sono utili:

- Siccome gli utenti scarsamente qualificati e con scarse competenze si **confondono facilmente** quando utilizzano la tecnologia, è fondamentale **usare parole e grammatica semplici, preferibilmente nella lingua locale**. Questo sembra un’ovvietà, ma spesso non viene fatto, semplicemente perché chi crea i contenuti dimentica che il linguaggio tecnico non è compreso da tutti. Ad esempio, parole come "immunizzazione" o "pesticidi" sono probabilmente sconosciute agli utenti scarsamente qualificati.

- La stessa cosa vale per le **immagini** che sono spesso usate al posto del testo o come suo complemento: devono essere **semplici, chiare e culturalmente rilevanti**. MIRA Channel, oggetto di un case study di UNESCO-Pearson, include un'app mobile per la salute con immagini e contesti diversi da utilizzare, declinati in base alle persone e agli stili locali a seconda che sia fruita da indiani, afgani e ugandesi. Il contenuto audio dovrebbe essere lento, **chiaro con un volume di voce alto**.

- **Assicurarsi sempre che il contenuto tenga conto del genere**. Dato che le donne e le ragazze solitamente sono meno istruite ed esposte alla tecnologia, i contenuti dovrebbero includere le utilizzatrici in termini di lingua, immagini e attori. Il contenuto dovrebbe sempre incoraggiare le donne all’utilizzo. 
Ugualmente importante è il contenuto studiato appositamente per gli uomini impegnati in attività di sostentamento che interessano la comunità o la famiglia.

- Le persone scarsamente alfabetizzate e poco istruite spesso hanno paura della tecnologia. Per ridurre la confusione e la paura è **utile progettare le istruzioni** per la corretta fruizione dei contenuti (vedere la Linea guida 5 per ulteriori informazioni al riguardo).

- Siccome gli utenti poco istruiti e scarsamente alfabetizzati diffidano della tecnologia, è importante creare un senso di **credibilità**. Usare **contenuti nella lingua locale con attori e voci locali** può essere molto utile. Un altro modo per costruire la fiducia e aumentare la pertinenza, è quello di rendere il contenuto fruibile al pubblico e alla loro vita. Ad esempio, fornire informazioni alle comunità agricole rurali su agricoltura e mezzi di sussistenza locali. L’organizzazione no-profit Digital Green forma membri della comunità per produrre brevi video con agricoltori locali come esperti, riducendo così la distanza percepita tra agricoltori ed esperti esterni..

- Un modo per garantire che i contenuti siano contestualizzati è supportare la **creazione di contenuti da parte degli utenti stessi**. Gli utenti poco qualificati e scarsamente alfabetizzati non solo consumano i contenuti, ma possono anche produrli. I progetti Talking Book e Mobile Vaani in India supportano la creazione di contenuti da parte del pubblico di riferimento. Mobile Vaani si propone di migliorare i servizi sanitari, ambientali, agricoli e governativi attraverso una piattaforma mediatica comunitaria/social multimediale basata sulle chiamate telefoniche, utilizzata da oltre 2 milioni di persone offline in aree rurali. La piattaforma si basa sull’attività degli utenti che contribuiscono con le loro notizie, rimostranze, feedback e domande, come forme di impegno civico, espressione di sé e persino affermazione culturale.

- Poiché molte persone fanno fatica a trasferire gli insegnamenti dal digitale alla vita reale, i **contenuti dovrebbero rispecchiare il più possibile l’ambiente dell’utente**. Ad esempio, se la maggior parte degli utenti dispone di telefoni cellulari adatti, questo dovrebbe essere tenuto in considerazione ed utilizzato nei video didattici.

I contenuti possono essere distribuiti in molti modi, ognuno dei quali può aumentare potenzialmente la chiarezza, credibilità e influenza. Gli elementi stilistici da considerare includono il **genere** del narratore, il **punto di vista** (prima, seconda o terza persona), se il messaggio è **positivo o negativo** ("fai questo" piuttosto che "non farlo") e qual è la **call to action**. Una call to action potrebbe essere accompagnata dalla richiesta all'utente di fissare degli **obiettivi**, per aiutarli a **monitorare i progressi** verso la loro realizzazione e l'invio di promemoria. Anche il **formato e il tono** del messaggio - che si tratti di un monologo o di un dialogo, di un dramma serio o di un leggero intrattenimento - devono essere presi in considerazione. 
Un principio chiave è quello di non formulare mai ipotesi sul contenuto e sul tipo di trasmissione. Pubblici diversi hanno preferenze diverse, per cui è necessario un test continuo - in ambienti controllati come i focus group o in ambienti reali.


# Progettare contenuti per un uso digitale di gruppo o mediato


In generale, le soluzioni digitali sono progettate per un utilizzo individuale. Tuttavia, la tecnologia è spesso condivisa tra persone scarsamente qualificate e alfabetizzate, utilizzata in gruppo o comunque mediata. L'utilizzo condiviso può portare all'apprendimento peer-to-peer, con gli utenti che si incoraggiano e si supportano a vicenda mentre utilizzano collettivamente i contenuti. Esistono diversi modi per sfruttare l’utilizzo condiviso:

- Il contenuto dovrebbe incoraggiare discussioni di gruppo e formulazione di **domande**. Ad esempio, un forum di discussione su pratiche agricole può stimolare il confronto tra uomini e donne su risposte diverse e pratiche condivise. Fare domande di valutazione è un buon modo per favorire la discussione di gruppo, in quanto le persone condividono le risposte e discutono su quali siano quelle corrette. Infine si può completare il contenuto proponendo al gruppo attività per stimolare le interazioni di apprendimento.

- In scenari di utilizzo mediato, in genere un utente ha capacità tecniche più forti, o forse conosce meglio la materia, rispetto agli altri. Attingendo all'uso congiunto della tecnologia da parte dei genitori e dei figli, ma proponendo un principio che può essere applicato in modo più ampio, è opportuno che i contenuti non siano rivolti solo al "minimo comune denominatore" del livello di capacità.

- Considerare "**molteplici piani di coinvolgimento**" significa che anche utenti più preparati continuano a impegnarsi. Questo può includere caratteristiche o contenuti più complessi. Le domande da discutere sono ugualmente utili in questi casi (Takeuchi e Stevens, 2011).

- Se consumati in un gruppo, i contenuti **mirati a più attori** possono essere efficaci nell’aumentare la motivazione ed il coinvolgimento. Per esempio, il progetto Talking Book ha dimostrato che i contenuti sulle relazioni sono di uguale interesse per mariti e mogli nei villaggi ugandesi.

{% include linkbox.html
link="it-guidelines-04-media.html"
step="04"
eye="Next"
title="Utilizzare supporti appropriati e personalizzare le interfacce"
background-image="background-green@2x.jpg"
button-type="arrow"
%}
