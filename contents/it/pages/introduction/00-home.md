---
permalink: it-introduction-00-home.html
guidelines-section: "linee guida"
# guidelines-background: "background-blue.jpg"
title: Introduzione alla ricerca 
summary: "In un mondo sempre più connesso le persone hanno bisogno di alfabetizzazione e competenze digitali per lavorare, vivere, imparare e comunicare in modo produttivo. Senza queste competenze, gli individui si trovano ad affrontare l'emarginazione non solo nel mondo fisico, ma anche in quello digitale.
Fortunatamente, l'esclusione digitale è sempre più evitabile."
# guidelines-step: "01"
# guidelines-next-step: "02"
guidelines-next-label: 
guidelines-next-link: it-guidelines-00-home.html
---

Soluzioni progettate ad hoc possono aiutare le persone, anche quelle che hanno un livello di alfabetizzazione molto basso e competenze tecnologiche minime, a navigare in spazi digitali e a beneficiare di app a loro utili, come ad esempio quelle che collegano gli utenti ai servizi sanitari, supportano i rifugiati o aiutano gli agricoltori a migliorare la produttività.

Questo sito propone linee guida per aiutare i pionieri della tecnologia di oggi a costruire soluzioni digitali più inclusive, illustrando alle società private, alle ONG e ai governi quali fattori considerare, quali domande rivolgere e quali processi seguire durante lo sviluppo di soluzioni per persone scarsamente alfabetizzate e poche competenze digitali.

Le raccomandazioni sono di carattere generale e non pretendono di illustrare l'intera gamma delle soluzioni digitali possibili e disponibili; piuttosto intendono orientare e guidare sviluppatori, finanziatori e altri stakeholder che operano per aiutare le persone con scarsa familiarità nella ricerca e nell’uso di strumenti digitali per la propria affermazione e arricchimento.
Favorire l’acceso al digitale delle persone con scarsa alfabetizzazione e capacità digitali limitate innesca un processo virtuoso che accelera l’educazione e lo sviluppo, avvantaggiando i singoli individui, rafforzando le comunità e dando la possibilità di vivere meglio.
Questo sito si basa su due anni di ricerca sul campo, si ispira e arricchisce analoghi toolkit e raccomandazioni, tra cui “Principi per lo sviluppo digitale”, e risorse rese disponibili da GSMA e IDEO. 


{% include linkbox.html
background-color="blue"
columns=1
eye="Definizione chiave"
title="Alfabetizzazione "
subtitle="La capacità di comprendere, interpretare, creare, comunicare e calcolare utilizzando materiali scritti associati a diversi contesti. L’alfabetizzazione implica un continuo apprendimento per consentire agli individui di raggiungere i propri obiettivi, sviluppare le proprie conoscenze e potenzialità e partecipare pienamente alla vita nella comunità e nella società."
%}

{% include linkbox.html
background-color="blue"
columns=2
contiguous=true
title="Capacità e competenze digitali"
subtitle="Poiché le definizioni di capacità e competenze digitali possono essere diverse, l’UNESCO e l’ITU (International Telecommunication Union) propongono di considerare un insieme più articolato che comprende:

- Capacità digitali funzionali di base che permettono agli utenti di accedere alle tecnologie digitali ed utilizzarle per fare operazioni semplici;
- capacità digitali generiche che includono l'utilizzo di tecnologie in modo utile e significativo, come la creazione di un contenuto e la collaborazione online;
- capacità di livello superiore che permettono di usare la tecnologia in modi che favoriscano il cambiamento e il miglioramento, ad esempio nello sviluppo di software (Broadland Commission for Sustainable Development, 2017)

Oltre alle capacità, le competenze digitali includono consapevolezza e predisposizione all'uso della tecnologia.
La maggior parte degli utenti scarsamente alfabetizzati rientra nella prima e nella seconda categoria, e necessita del maggior supporto possibile."
%}

# Lo sviluppo delle linee guida

Le linee guida sono il risultato della collaborazione tra l’UNESCO, Pearson e Project Literacy per analizzare, documentare e condividere strategie per creare soluzioni digitali più inclusive per persone con scarsa alfabetizzazione e capacità digitali limitate. Le linee guida sono state sviluppate grazie alla definizione di un processo puntuale, a partire dalla redazione del rapporto quadro di Unesco “Digital Inclusion” per le persone scarsamente qualificate e alfabetizzate  [(UNESCO, 2018)](https://en.unesco.org/themes/literacy-all/pearson-initiative). A seguito di una call su scala mondiale, quattordici progetti da tutto il mondo sono stati selezionati per essere presentati come casi studio per i loro approcci innovativi all'inclusione digitale. Collettivamente i casi studio offrono consigli pratici, approfondimenti e raccomandazioni per una maggiore inclusione. I casi studio e la landscape review sono alla base delle linee guida presentate in questa pubblicazione. Per essere sicuri che le linee guida rappresentino un numero significativo di punti di vista, è stato definito un processo di consultazione per ricevere input da un gruppo di esperti internazionali e dal pubblico in generale. Anche l'UNESCO ha stimolato e raccolto feedback su una versione di bozza delle linee guida alla Mobile Learning Week conference UNESCO 2018. La partnership UNESCO-Pearson condivide e promuove le linee guida per influenzare il lavoro dei provider di soluzioni digitali delle agenzie dei finanziatori e dei partner di sviluppo. La partnership opera inoltre per aiutare i governi a stabilire policy che favoriscano e incoraggino l'uso inclusivo della tecnologia. 


# Il target

I principali destinatari delle linee guida sono i soggetti che offrono soluzioni digitali - dai giganti tecnologici alle startup, dai content provider alle ONG - insieme ai loro partner dedicati a implementazione e sviluppo, come l'Organizzazione delle Nazioni Unite per l'Alimentazione e l'Agricoltura (FAO), la società tedesca per la cooperazione internazionale (GIZ), l’Alto commissario per i rifugiati (UNHCR), il Fondo per l'infanzia delle Nazioni Unite (UNICEF) e l'Agenzia degli Stati Uniti per lo sviluppo internazionale (USAID), che possono definire i termini di riferimento per lo sviluppo di soluzioni digitali. Si rivolgono anche alle agenzie governative, che supportano la progettazione e lo sviluppo di soluzioni digitali, agli incubatori e agli acceleratori tecnologici.
Il pubblico secondario comprende i responsabili politici - che potrebbero utilizzare le linee guida nel processo di implementazione di politiche e di quadri normativi inclusivi - e gli operatori di reti mobili e i fornitori di tecnologia - che cercano di realizzare ambienti digitali maggiormente inclusivi per tutti gli utilizzatori.

# Come usare le linee guida

I destinatari sono incoraggiati ad applicare le linee guida dell’UNESCO nei punti opportuni del ciclo di sviluppo dei prodotti digitali, adattandole, se necessario, in modo da riflettere le esigenze specifiche e le realtà sul territorio locale.
Si raccomanda di leggere queste linee guida insieme al documento “UNESCO Landscape Review” (UNESCO, 2018) e all'allegata serie di quattordici case study. Un kit di strumenti con risorse aggiuntive per completare le linee guida è in fase di sviluppo.




